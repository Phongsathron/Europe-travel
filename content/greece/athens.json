{
    "location": {
        "th": "กรุงเอเธนส์",
        "en": "Athens"
    },
    "country": {
        "th": "ประเทศกรีก",
        "en": "Greece"
    },
    "header_overlay": true,
    "hero_image": "images/greece/acropolis-ancient-antique-772686.jpg",
    "data": "<img src=\"makenew/img/g1.jpg\"><p><span class=\"city-title\">กรุงเอเธนส์ (Athens)</span> เป็นอีกหนึ่งเมืองที่เก่าแก่ที่สุดของโลก มีประวัติมายาวนานหลายพันปี เป็นแหล่งกำเนิดและจุดเริ่มต้นของอารยธรรมตะวันตก และเป็นต้นกำเนิดของประชาธิปไตย โดยตั้งชื่อเมืองตามอาธีนา เทพเจ้าที่ชาวกรีกนับถือ ตั้งแต่สร้างเสร็จใหม่ๆ เมืองนี้ยังไม่มีชื่อและเทพเจ้าประจำเมืองที่จะคอยคุ้มครองปกป้องและเป็นที่พึ่งทางใจให้กับชาวเมือง เหล่าเทพและเทพีจึงมาแข่งขันกันเพื่อชิงตำแหน่งเทพเจ้าประจำเมืองกันมากมายค่ะ สุดท้ายก็เหลือเพียง 2 องค์คือ เทพเจ้าโพไซดอน (Poseidon) เทพแห่งมหาสมุทร และ เทพีอะธีน่า (Athena) เทพีแห่งปัญญา และได้ให้เทพเจ้าซุส (Zeus) ผู้เป็นราชาของเทพเจ้าทั้งหมดมาตัดสิน โดยให้เนรมิตของ 1 อย่างแก่ชาวเมือง และให้ชาวเมืองเลือกกันเองว่าจะให้ใครเป็นเทพเจ้าประจำเมือง</p><img src=\"makenew/img/a2.jpg\"><p>เทพเจ้าโพไซดอนจึงสร้างม้าขึ้นมา ชาวเมืองก็พากันชื่นชมกันยกใหญ่ ส่วนเทพีอะธีน่าได้เนรมิตต้นมะกอกขึ้นมา ซึ่งเป็นต้นไม้ที่สามารถใช้ประโยชน์ได้ทุกส่วน และยังเป็นสัญลักษณ์ของสันติภาพ ในขณะที่ม้าดูเหมือนจะเป็นสัญลักษณ์ของสงครามซะมากกว่า ชาวเมืองจึงพร้อมใจกันยกให้เทพีเป็นผู้ชนะและตกลงใช้ชื่อเมืองว่า เอเธนส์ ตามชื่อของเทพีอะธีน่านั่นเองค่า และมะกอกก็กลายเป็นผลไม้เศรษฐกิจสำคัญอันดับหนึ่งของกรีซมาจนถึงปัจจุบัน ต่อมาได้สร้างมหาวิหารขึ้นเพื่อบูชาเทพีเอธีน่า คือ วิหารพาเธนอน สถานที่ท่องเที่ยวที่มีชื่อเสียงที่สุดของกรีซ อยู่ที่อะโครโปลิส (The Acropolis) ป้อมปราการที่อยู่บนเทือกเขาสูง ตั้งอยู่บนหินที่โผล่ขึ้นมาเหนือเมืองเอเธนส์ และได้สร้างรูปปั้นเอธีน่าไว้ภายในมหาวิหาร</p>"
}