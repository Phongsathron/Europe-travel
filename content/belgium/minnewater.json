{
    "location": {
        "th": "ทะเลสาบมินนีวอเตอร์",
        "en": "Minnewater"
    },
    "country": {
        "th": "ประเทศเบลเยียม",
        "en": "Belgium"
    },
    "header_overlay": true,
    "hero_image": "images/greece/pexels-photo-443446.jpeg",
    "data": "<img src=\"images/pexels-photo-747964 (1).jpeg\"><p><span class=\"city-title\">ทะเลสาบมินนีวอเตอร์ (Minnewater)</span> มีชื่อเรียกอีกแบบว่า ทะเลสาบแห่งรัก (Lake of Love) เป็นสถานที่สุดโรแมนติก เหมาะสำหรับการเที่ยวพักผ่อนกับครอบครัวหรือคนที่คุณรัก เป็นสถานที่ท่องเที่ยวที่อยู่ใจกลางเมืองบรูจส์ (Bruges) แต่กลับเงียบสงบและร่มรื่น ภายในจะพบกับบ้านเรือนริมน้ำที่มีลักษณะคล้ายกับหอคอยเรียงรายมากมาย และมีต้นวิลโลว์ที่พริ้วไหวไปมายามมีลมพัดผ่าน ทำให้ที่นี่เกิดความงดงามอันน่าทึ่ง ดึงดูดให้ผู้คนมาเที่ยวอย่างมากมาย มีเรื่องเล่าว่า ทะลสาบแห่งนี้เกิดขึ้นจากเรื่องราวของเด็กสาวสวยที่ชื่อ Minna ซึ่งพบรักกับนักรบหมู่บ้านใกล้เคียงชื่อ Stromberg แต่พ่อของเธอไม่เห็นด้วยกับความรักในครั้งนี้ จึงจัดให้แต่งงานกับชายที่เลือกไว้ให้ ทำให้ Minna เลือกที่จะหนีงานแต่งในครั้งนี้ เธอได้วิ่งหายเข้าไปในป่าลึก</p><img src=\"images/pexels-photo-1559117.jpeg\"><p>ชายหนุ่ม Stromberg ได้ออกตามหาหญิงสาว แต่ก็สายไปเสียแล้ว ภาพที่ชายหนุ่มเห็น คือ คนรักของเขานอนหมดแรงอยู่กลางป่า และเสียชีวิตในเวลาถัดไปในอ้อมแขนของเขาเอง ต่อมาชื่อของเธอถูกตั้งเป็นชื่อทะเลสาบและสะพานเพื่อเป็นเกียรติแก่ความรักอันยิ่งใหญ่เธอ ทำให้ที่นี่ถูกขนานนามว่าเป็นดินแดนแห่งความรักสุดแสนโรแมนติกอีกสถานที่หนึ่งในประเทศเบลเยียม สัญลักษณ์ของเมืองบรูจส์ คือ หงส์ ซึ่งจะพบได้มากมายที่ทะเลสาบมินนีวอเตอร์ ในช่วงหน้าร้อน สถานที่แห่งนี้มักจะถูกใช้จัดคอนเสิร์ตเป็นประจำ ส่วนหน้าหนาว ทะเลสาบมินนีวอเตอร์จะกลายเป็นน้ำแข็ง และต้นไม้บริเวณนั้นก็จะถูกปกคลุมด้วยหิมะ</p>"
}